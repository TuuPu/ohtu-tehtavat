Eero-Veikko Laine tutkki kandityössään johtamista perinteisissä, sekä ketterissä ohjelmistotuotantoprojekteissa. Tutkielmassa tarkastellaan projektien luonnetta, projektinhallinnan perusteita, perinteisen projektin johtamiseen ja johtamista ketterissä projekteiss, sekä näiden ongelmia.

Kartoitettuaan tutkielman aiheen Laine kuvaa projektien keskeiset ominaisuudet, joihin lukeutuu mm. niiden väliaikaisuus, tavoite ja se, että projekteilla on alku ja loppu. Huomioiden sen, että juurikin projektit ovat IT-alalla yleisin työtapa.

Projektinhallintaa Laine kuvailee projektin tavoitteiden saavuttamiseksi mahdollisimman tehokkaalla tavalla ja huomauttaa, että hyvä hallinta edellyttää johtajalta sekä pehmeitä, että teknisiä taitoja. Pehmeät taidot ovat merkityksellisemmässä roolissa ja niillä tarkoitetaan mm. vuorovaikuttamista, sekä viestintää Laineen mukaan.

Tutkimuksen mukaan johtamisen voi myös jakaa kahteen tyyliin: Ohjaavaan ja voimaannuttavaan. Ohjaava ymmärretään johtajan suurena valta-asemana ja voimaannuttava johtajan jakamana vastuuna alaisilleen. Näistä kahdesta voimaannuttava koetaan parempana vaihtoehtona. Laine kuitenkin huomauttaa, että eri projektit vaativat eri johtajuustyylejä. 

Laineen mukaan perinteisessä projektissa johtajan rooli on korostettu ja johtajan tärkeimpinä tehtävinä on strategian muodostaminen, kun taas ketterän projektijohtajan rooli on koettu enemmän mahdollistajana ja helpottajana.

Laine myös huomauttaa, että kollektiivisuuteen nojaava ketterä johtaminen on johtanut siihen, että päällikön rooli ei ketterässä kehityksessä ole yksiselitteinen.

Listatessaan erilaisia johtamistyylejä ketterässä kehityksessä Laine tuo esille sopeutuvan johtajan, joka pyrkii mukautumaan ja hahmottamaan toimintaympäristön eri osia ja niiden vaikutuksia. Kun taas Scrumissa johtajuus toimii kiertävänä tehtävänä, joka määräytyy sen hetkisen haasteen perusteella. Viimeisenä tapana Laine mainitsee itseohjautuvat tiimit, joiden johtaminen näkyy pääosin vain tasaisina tarkistuksina tiimien tuloksiin.

Lopuksi Laine huomioi, että ketterän tiimin eri roolit edustavat osia perinteisestä projektijohtajasta, joka on vain paloiteltu pienempiin osiin. Viimeisenä johtajatyyppinä Laine esittelee muutosjohtajan, jonka rooli on tuoda ketteriä menetelmiä organisaatioon. Muutosjohtajan puutteeksi Laine mainitsee epämääräisen käsitteen siitä, kuinka suuressa vastuussa muutosjohtaja on itse projektin toteuttamisesta asiakkaalle
